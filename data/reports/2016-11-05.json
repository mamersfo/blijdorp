{
  "author": "Maureen",
  "content": [
    {
      "type": "text",
      "text": "Na de flitsende start van de competitie vorige week trad Blijdorp E1 deze zaterdag aan tegen VOC E2, wederom op het Neptunusveld. De verwachtingen waren hooggespannen, en spannend was het, tot de laatste minuut!"
    },
    {
      "type": "text",
      "text": "Al vrij vroeg in de 1e helft kwam VOC op voorsprong toen een gat ontstond in het middenveld en de spits van VOC daar handig gebruik van kon maken. Toen niet lang daarna de 2e tegengoal viel, was de spanning langs de lijn te snijden. Ook binnen de lijnen leken onze jongens even van slag maar ze lieten zich niet ontmoedigen en vochten zich met zijn allen keihard terug in de wedstrijd. De 1-2 van onze topscorer Fadi, op aangeven van Jonas, kwam dan ook als een bevrijding. En toen vlak voor rust Fadi opnieuw scoorde, uit een corner van Jonas, konden de trouwe supporters van Blijdorp E1 weer even opgelucht ademhalen. "
    },
    {
      "type": "text",
      "text": "In de 2e helft toonden onze jongens hun mentale veerkracht en lieten ons het \"mysterie van de 2e helft\" even vergeten. VOC, die een sterke 1e helft speelde, zakte iets terug terwijl Blijdorp er juist feller in ging. Toch was het VOC die na rust als eerste scoorde, door doelman Xaver vanaf de linkerkant te passeren, 2-3."
    },
    {
      "type": "text",
      "text": "Blijdorp liet het er echter niet bij zitten. Er werden veel, heel veel corners genomen, duels gewonnen en schoten op doel afgevuurd maar helaas zonder het gewenste resultaat. Tot het einde van de match hielden de jongens het spannend voor de toeschouwers. In de allerlaatste minuten scoorde opnieuw Fadi, die met zijn hattrick de eindstand op 3-3 bracht, wat een ontlading!"
    },
    {
      "type": "video",
      "url": "https://www.youtube.com/embed/gi76Vwr0X5Y"
    }
  ]
}
