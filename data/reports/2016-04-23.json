{
  "author": "Martin",
  "content": [
    {
      "type": "text",
      "text": "De laatste wedstrijd van deze competitie moesten we per se winnen om de vijfde plaats te behouden. Moesten we wel winnen van VFC. Op basis van de vorige wedstrijd en scouting daarna wisten we dat de aanvallers van VFC heel gevaarlijk zijn, heel geniepig uit de dekking lopen en vervolgens geheel vrijstaand de bal inschieten. Daar moesten we dus voor oppassen, en dit hebben we vooral onze verdedigers duidelijk gemaakt."
    },
    {
      "type": "text",
      "text": "We begonnen voortvarend, want al in de eerste minuut scoorde Vic direct uit een corner. Maar die voorsprong duurde niet lang, want in de tweede minuut stond het alweer 1-1. De rechtsbuiten van van VFC was uit de dekking gelopen en kon vrij inschieten. Dat was een tegenvaller, vooral ook omdat we hiervoor hadden gewaarschuwd."
    },
    {
      "type": "text",
      "text": "De wedstrijd ging daarna wel gelijk op, maar een korte periode van onoplettendheid aan onze kant zorgde er voor dat VFC kon uitlopen naar 2-1 (20e minuut) en 3-1 (22e minuut). Dat was tevens de ruststand."
    },
    {
      "type": "text",
      "text": "In de tweede helft probeerden we verder van ons doel af te spelen, door Vito door te schuiven naar de spitspositie. VFC reageerde daar op door wat meer achteruit te voetballen. VFC kwam er wel een paar keer gevaarlijk uit via een counter, maar onze verdedigers stonden toen beter. Ook Blijdorp kreeg nog een paar kansjes, maar kon geen echte vuist maken. Het was VFC die vlak voor tijd nog scoorde en daarmee de eindstand op 4-1 bracht."
    }
  ]
}
